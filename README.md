# Portale Annunci



## Introduzione

Questo documento di visione ha lo scopo di presentare, analizzare e definire il
progetto Portale Annunci.

Nel seguente documento è dettagliato lo scopo del progetto, i suoi obiettivi
nonché posizionamento, gli stakeholder e tipologie di utilizzatori finali
coinvolti ed interessati, associate alle esigenze primarie che questi hanno
espresso in fase di definizione del progetto e alle relative funzionalità
identificate e concordate facenti parte del sistema software commissionato e
sviluppato.

## Posizionamento

1.  **Scopo del Progetto**

> Il committente chiede di sviluppare una piattaforma che consenta agli
> utenti ad essa registrati di creare dei propri annunci di vendita
> ovvero finalizzare l'acquisto degli annunci presenti nel sistema.
>
> Queste funzionalità descritte costituiranno le due principali modalità
> di utilizzo della piattaforma, le quali, inoltre, dovranno essere
> adeguatamente differenziate e disaccoppiate: la sottomissione di
> annunci di vendita dovrà essere consentita ed abilitata solo ad una
> specifica categoria di utenti e, dunque, l'acquisto degli stessi
> annunci sarà riservato ad una distinta categoria di utenti.
>
> La piattaforma dovrà prevedere fine una funzionalità di ricerca degli
> annunci inseriti nel sistema, unendo dunque l'offerta di vendita con
> la domanda di acquisto.
>
> Il committente specifica che l'interazione e comunicazione fra gli
> attori interessati e le funzionalità implementate dalla piattaforma
> commissionata dovrà avvenire a mezzo di Web Application.

2.  **Opportunità di Business**

> Il contesto di utilizzo della piattaforma commissionata può essere
> classificato nella macro area di attività e-commerce, nella quale
> tuttavia non si ha un ruolo attivo nella vendita bensì si svolge un
> ruolo terzo di unificazione della domanda ed offerta da parte degli
> utilizzatori finali.
>
> Nell'attuale panorama economico di settore, nazionale ed
> internazionale, risultano essere già presenti, attive ed affermate
> diverse piattaforme alternative competitor che erogano un possibile
> analogo servizio. Si potrebbe dedurre quindi di conseguenza che le
> opportunità di sviluppo e crescita del progetto Portale Annunci
> possano essere fortemente influenzate da un contesto di mercato
> competitivo, e dunque difficilmente proficuo.
>
> Relazionando tuttavia tali informazioni alle statistiche e trend di
> crescita del settore e-commerce Business-to-Consumer e
> Consumer-to-Consumer con una vista sugli ultimi 5 anni si viene a
> delimitare un quadro risultante completamente diverso: la frequenza e
> maggior propensione degli utenti a cimentarsi in attività di shopping
> online, che sia in qualità di acquirente o di venditore, supera di ben
> oltre il tasso di affermazione di nuovi attori e realtà in tale
> settore.
>
> Il costante e sostanziale aumento del fatturato del settore economico
> dell'e-commerce conferma tale prospettiva, evidenziando un mercato con
> una domanda ed una potenzialità sempre più crescente e dunque aperta a
> nuovi competitor.
>
> Analizzando nello specifico sussistono varie strategie di Business
> affinché sia possibile generale degli utili dallo sviluppo ed
> affermazione di una piattaforma di intermediazione fra domanda ed
> offerta di annunci di vendita, le quali possono essere classificate in
> tre macro categorie:
>
>-   Prevedere che la piattaforma o parte di essa o delle funzionalità
>    siano accessibili previo pagamento, che a sua volta può essere di
>    tipologia una tantum per utente o tramite sottoscrizione di una
>    quota rinnovabile nel tempo.
>
>-   Prevedere commissioni direttamente applicate, in via unitaria o
>    percentuale, sulla compravendita degli Annunci presenti nella
>    piattaforma e addebitate ad una tipologia di Utente.
>
>-   Inserire nella piattaforma un sistema di banner pubblicitari,
>    statici ovvero relazionati all'accesso o utilizzo di specifiche
>    funzionalità, aderendo ad un circuito di affiliazione di società
>    terze in grado di generare ricavi a seguito di visualizzazione o
>    apertura del banner pubblicitario.
>
>-   Ricavi indiretti, ed eventualmente postumi, scaturiti da un indotto
>    di collaborazioni e sponsorizzazioni derivanti dal patrimonio di
>    marca ovverosia dall'affermazione del valore dell'asset immateriale
>    del brand Portale Annunci.

##  **Glossario**

3.  **Utente o Visitatore**
>Un Visitatore, od altresì definito Utente, rappresenta un utilizzatore
>del sistema o della piattaforma senza che questo ne faccia parte e che
>dunque sia correttamente autenticato sulla stessa mediante proprie
>credenziali di registrazione.


4.  **Registrazione**
>Procedura con la quale un Visitatore si registra alla piattaforma
>scegliendo un ruolo, diventandone dunque parte integrante.


5.  **Utente Registrato**
>Rappresenta una persona che ha eseguito con successo la Registrazione al
>sistema inserendo le informazioni richieste.
>
>Possiede delle proprie credenziali di accesso alla piattaforma e dunque
>ne è parte integrante.


6.  **Produttore**
>Rappresenta una tipologia di Utente Registrato il quale ha accesso
>esclusivo alla funzionalità di sottomissione di Annunci di vendita
>personali, nonché gestione degli Ordini relativi ad Annunci
>precedentemente inseriti.


7.  **Consumatore**
>
>Rappresenta una tipologia di Utente Registrato il quale ha accesso
>esclusivo alla funzionalità Acquisto di un Annuncio presente nel sistema
>e finalizzazione di un Ordine, potendo dunque accedere alle informazioni
>associate a quest'ultimo.

8.  **Annuncio**
>
>Rappresenta un'astrazione del bene messo in vendita all'interno della
>piattaforma da un utente Produttore. È principalmente caratterizzato da
>un nome, una descrizione del bene venduto, un valore rappresentante la
>quantità disponibile, il prezzo di vendita, una Categoria prevista e
>modellata dalla piattaforma, uno Stato modellato dalla piattaforma ed
>una foto descrittiva.

9.  **Stato Annuncio**
>Rappresenta una etichetta di stato associata ad un Annuncio presente nel
>sistema, che a seconda del suo valore modellato discrimina e filtra le
>funzionalità associate o relative a quell'Annuncio.

10. **Acquisto**
>
>Procedura con la quale un utente di tipo Consumatore può finalizzare
>l'acquisto di un Annuncio presente nel sistema, sottomettendo un nuovo
>Ordine.

11. **Ordine**
>
>Rappresenta un'astrazione derivante da un Acquisto effettuato da parte
>di un Consumatore, modellando le informazioni riguardanti l'Annuncio
>acquistato, la quantità acquistata, il prezzo di acquisto ed importo
>complessivo, la data di sottomissione e l'Indirizzo di Spedizione
>associato.

12. **Indirizzo di Spedizione**
>
>Rappresenta e modella le informazioni inserite da un utente di tipo
>Consumatore sull'effettivo concreto nominativo ed indirizzo geografico
>al quale un Ordine dovrà essere spedito da parte dell'utente Produttore.

13. **Ricerca**
>
>Procedura con la quale deve essere possibile poter effettuare una
>ricerca fra tutti gli Annunci presenti nel sistema, indicando
>obbligatoriamente una chiave testuale di ricerca, la quale dovrà
>correlare ed individuare eventuali parole corrispondenti contenute nel
>titolo di un Annuncio o nella sua descrizione, ed opzionalmente una
>Categoria di filtraggio fra quelle modellate dal sistema.

14. **Ricerca Avanzata**
>
>Procedura con la quale deve essere possibile poter effettuare una
>ricerca fra tutti gli Annunci presenti nel sistema, indicando
>obbligatoriamente una chiave testuale di ricerca, la quale dovrà
>correlare ed individuare eventuali parole corrispondenti contenute nel
>titolo di un Annuncio o nella sua descrizione, ed come parametri
>opzionali di filtraggio una Categoria fra quelle modellate dal sistema
>ed un range di prezzo minimo e massimo.

## **Stakeholder Requests & Needs**

        1.  Meccanismo di registrazione al sistema

        2.  Un Utente Registrato deve aver inserito il proprio nome, cognome, email
        personale e una password

    3.  Un Produttore per potersi registrare nel sistema deve aver inserito il
        proprio codice fiscale o partita iva

    4.  Meccanismo di autenticazione al sistema tramite delle credenziali di
        accesso personali

    5.  Un Utente Registrato deve potersi autenticare mediante il proprio
        indirizzo email e la password scelti in fase di registrazione

    6.  Si deve poter creare ed inserire un nuovo Annuncio nel sistema

    7.  Solo un utente Produttore può inserire nuovo Annuncio nel sistema

    8.  Un utente Produttore deve poter modificare un proprio Annuncio

    9.  Un utente Produttore deve poter eliminare un proprio Annuncio

    10. Un Annuncio deve essere individuabile in modo univoco

    11. Un Annuncio deve avere uno Stato associato previsto dal Sistema

    12. Un Annuncio è in stato privato deve essere visualizzabile esclusivamente
        dall’utente Produttore che lo ha creato

    13. Un Annuncio deve avere una Categoria associata modellata dal sistema

    14. Le possibili categorie dovranno essere “Abbigliamento”, “Arredamento”,
        “Creatività”, “Elettronica”, “Libri”, “Musica”

    15. Si deve poter ricercare gli Annunci presenti nel sistema inserendo una
        chiave di ricerca per il titolo o per la descrizione

    16. La funzionalità di ricerca deve essere accessibile anche ai Visitatori

    17. Deve essere implementata una funzionalità di ricerca avanzata per gli
        utenti Consumatori limitando i risultati per fascia di prezzo

    18. Eseguendo una ricerca avanzata deve essere possibile ordinare i
        risultati

    19. La possibilità di ispezionare e guardare i dettagli di un Annuncio deve
        essere limitata agli utenti di tipo Consumatore

    20. Un utente Consumatore deve poter inserire nel proprio account uno o più
        Indirizzi di Spedizione che saranno usati in fase di Acquisto

    21. L’acquisto di un Annuncio, creando un Ordine, deve essere limitata
        esclusivamente agli utenti Consumatori

    22. Se un utente Consumatore non ha inserito alcun Indirizzo di Spedizione
        non può effettuare un Acquisto

    23. Un utente Consumatore deve poter visualizzare l’elenco dei propri
        Acquisti effettuati e dunque Ordini associati

    24. Un utente Produttore deve poter visualizzare l’elenco dei propri Ordini
        ricevuti relativi ad Acquisti di propri Annunci

    25. Le informazioni dell’Annuncio associato ad un Ordine devono essere
        conservate in modo definitivo e consistente

    26. Un utente Consumatore può effettuare Acquisti di Annunci effettivamente
        presenti nel sistema

    27. Il sistema deve essere sviluppato e scritto in linguaggio Java

    28. L’interazione con il sistema da parte di tutti gli utilizzatori finali
        dovrà essere tramite funzionalità accessibile come web applicazion

    29. La web application deve essere sviluppata in modo responsive e dunque
        essere usufruibile da qualsiasi dispositivo di accesso web

2.  **Features**

    1.  Il sistema deve consentire la registrazione allo stesso da parte di
        tipologie di utenti Consumatore e Produttore

    2.  Il sistema deve consentire l'autenticazione allo stesso da parte di
        tipologie di utenti Consumatore e Produttore

    3.  Il sistema deve consentire ad una tipologia di utente Produttore di
        creare, modificare ed eliminare i propri Annunci.

    4.  Il sistema deve consentire di impostare un Annuncio nello stato di
        Privato, tale che non sia né acquistabile né consultabile

    5.  Il sistema deve consentire l'ispezione di un Annuncio pubblico
        esclusivamente alla tipologia di utenti Consumatore

    6.  Il sistema deve consentire l'acquisto completo o parziale degli Annunci
        esclusivamente da parte di Consumatori che abbiano associato almeno un
        Indirizzo di Spedizione

    7.  Il sistema deve permettere ad un qualsiasi utente di effettuare una
        ricerca fra gli Annunci specificando una parola chiave ed una categoria
        opzionale

    8.  Il sistema deve permettere ad un Utente Registrato nel sistema di
        effettuare una ricerca avanzata degli Annunci, specificando un prezzo
        minimo e massimo

    9.  Il sistema deve permettere ad una tipologia di utente Consumatore di
        inserire o modificare un Indirizzo di Spedizione associato, creando una
        propria rubrica di Indirizzi di Spedizione

    10. Il sistema deve permettere ad una tipologia di utente Produttore di
        modificare un proprio Annuncio che abbia già un ordine associato

    11. Il sistema deve prevedere che un utente Produttore abbia inserito il
        proprio codice fiscale o partiva iva in fase di registrazione

    12. Il sistema deve permettere ad una tipologia di utente Consumatore di
        visualizzare tutti i propri Ordini effettuati

    13. Il sistema deve prevedere meccanismi di consistenza in caso un Annuncio
        venga modificato durante una fase di acquisto da parte di un utente
        Consumatore

    14. Il sistema deve permettere ad una tipologia di utente Produttore di
        visualizzare tutti i propri Ordini ricevuti

    15. Il sistema deve permettere ad una tipologia di utente Produttore di
        modificare lo stato di un Ordine riguardo la spedizione

    16. Il sistema deve consentire ad un Consumatore di accedere alle
        informazioni dell'Annuncio associato ad un Ordine effettuato
